陕南之南，川北之北，秦巴之交，川陕之会，有山名鼓，是谓天下第一鼓焉。
天鼓大势，不可迫览。群山崔嵬，峰峦如聚，各走相诡;岑崆崇，纠缠崎崛，积沓匝币。西山曰鼓，东山曰城;鼓城相看，遥隔千米。城
为屏障，鼓为山核。俯视一气，空如下天;雷出电追，倚天无茄;形晶亘辉，不可一世。
天鼓从天动地来，千源万雷霆开。天鼓焉，山为鼓，鼓为山，遥瞰秦岭傲巴山。秦岭奔走分南北，天鼓昂首无西东。崇山莽莽唯尊我，踢
踏鼓点天外惊。咚咚天鼓天外音，人间哪得一鼓槌!
尔其山巅，去峰盈天;上出阊阖，兀峙高阙。其东小径，崖转石，枯松倒悬，猿猱愁攀援。鼓面小丘，状如八阵，随物成象，百怪千端，
千态万状;中央水凼，四时兴波，醴泉之池，日精月魄。昔年有庙，鸣钟击罄，鼓乐和鸣，木鱼雪剑，布道诵佛。天鼓中空，巴人剑戟，
白莲烽火，红灯残照，太平寨里难太平。置身鼓顶，群峰逶迤，万壑雷鸣，相缪山川，莽莽苍苍。远山如游龙，半入青天中。雾自身边来
，云傍脚下起。长林古木葱茏可悦，流泉飞瀑四时弗绝。
天鼓四季，高撑云汉。风雷出其岫，冰雪浮云端。春萝罢月，紫云翠微;杂花吐蕊，万鸟和鸣;草木行列，菁菁菲菲。送凉夏日，霍霍风
清;俯仰苍茫，路断飞尘;青树翠蔓，蒙络摇缀;丰草绿缛争茂，佳木氤氲自碧、白云山巅嬉游，飞鸟云端逗趣、烈日迤辉，疑自地烛，
不见天形，清凉自生。至若秋桂遣风，高霞孤映，明月独举，青柏落荫，白云谁侣?汲涧玄猿弄晴影，长松舞鹤号天风，气腾玉露秋蒙蒙
。天鼓冬韵，白絮垂枝，高风永夜，银树白雪;岩羊苍豹，素元熊，惊禽悲兽，跖魂哀啸。
天鼓之下，曲径通幽，流水潺潺，细瀑飞流，鸟语花香。跨树临绝壁，空谷风萧萧。米仓古道，商贸云集，生财甘苦倍尝;青云之路，萍
水相逢，勿悲他乡之客。昔年秦巴通人烟，今朝旅游传天涯。
岁在甲申，时维九月，欣逢盛世，天鼓开山，王子歌曰：我登天鼓称快哉，击鼓作歌声琅琅。巍巍天鼓天外来，天鼓振作罡风舞。剖璞为
玉但开发，川陕秦巴剑出匣。天鼓狂飙从天落，且借天鼓长精神!
(潇湘，本名王勇，四川旺苍人。中学高级教师，中学特级教师，全国优秀教师;四川省作家协会会员，“首届全国十佳教师作家”。在
《人民文学》《散文选刊》《半月谈》《海燕》《中华读书报》等报刊发表各类文学作品千余件，获各种若有似无的奖若干。作品主要有
小说、散文、散文诗、辞赋和文学评论等。出版有散文诗集《雪地红豆》，散文集《时光空巷》《尘世语》《耕云播雨》《挺胸抬头》《
花吹雪》《红楼花影》《一朵花开的时间》《那时烂漫：潇湘精短散文100篇》，小说集《巴河纪事》，学术著作《古雪集校注》，文
化著作《红色记忆：川北，陕北》《旺苍史话》《旺苍乡镇史话》和《诗意旺苍》。)
