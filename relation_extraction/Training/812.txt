河海滔滔，日月消长，杳华夏之悠悠，渺古今之沧桑，千年一瞬，一念八荒。御天地之灵气，挥毫泼墨，秉大道之精华，汗青流传。虚静
合契，天人一体，是谓书法之艺术。
书法伊始，脱胎之于文字，发源之于上古。黄帝史官仓颉，生来双瞳四目，观奎星之式，鸟兽之迹，造化不能藏其秘，灵怪不能遁其形，
故天降粟雨，鬼哭长夜，世间方知天地圣人之意也。
原书法之滥觞，盖经甲骨之契刻，钟鼎之铭文，石鼓之雕刻，简牍之秦篆，碑碣之汉隶，乃至雄健之魏碑，潇洒之晋行，端庄之唐楷，恣
肆之今草。其源远而流长，洋洋乎大观。美哉，若长江万里之奔流，壮哉，若泰山千仞之巍然。
嗟夫，登高台，举玉杯，三酌历代书圣，遥怀远古先贤。雍丘伯喈，合乎焦尾之声，枯笔丝丝飞白。会稽逸少，经乎群鹅之形，兰亭满纸
云烟。常熟伯高，出乎公孙之剑，头水墨而妙。长安清臣，发乎道德之骨，后世壮士扼腕。
观圣贤之书法，一如白云苍苍，浮游野马，但静非止，意微动于斯也。而或和风碎雨，平湖落叶，物外希声，心住而为大。一如涓涓细流
，柔之动也。以流水而运坚石，时击之，时抚之，周流圆贯之谓柔劲。柔劲者，石穿也，木断也，春生也，秋杀也，全在乎流转不息。动
而生，静而止，动静生灭，虚实开合，纯乎自然。方兴起之时，忽如亢龙之高飞，忽如潜龙之蛰伏。林林总总，不尽其言，各成一派，蔚
为大观。
书法者，中华之瑰宝，艺术之明珠。何也?可谓无言之诗，无形之舞，无色之画，无声之乐也。书法之美，盖神韵之美也，线条之美也。
其横，或如一箭穿林，或如一马平川。其竖，或如瀑布直下，或如朝露静悬。其撇，或如流星划落，或如飞霭轻卷。其点，或如渔火明灭
，或如家燕纷翻。其捺，或如青衣舒袖，或如苍松探山。其折，或如栈道曲回，或如险峰斜断。
浅而言之，书法可作元日之桃符，庙堂之牌匾，才子之墨稿，文人之扇面。下于孩童，为启蒙之捷径，中于青年，为进取之利器，上于老
者，为延年之灵丹。深而论之，书法可修身，可养性，可知理，可立功，乃中和之气，阴阳之体，智者之文，仁者之道，源于自然，还于
自然。此为文化根本，今人不可弃也。噫!文以载道，道以书传，书法学于少年，复兴成于少年哉!
